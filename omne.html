---
layout: general_template.njk
title: O mně
---

<section class="about">

<h1>O MNĚ</h1>



<p>
    <img class="about__photo--right" src="/images/omne_photo_jamie.jpeg " alt="About_Jamie_photo">
    
    Jmenuji se Eva Kubínková a pocházím z Prahy. Už odmala jsem milovala zvířata, 
    a tak v naší domácnosti nechyběla morčata, králíci, křečci a další tvorové. 
    Samozřejmě jsem ale vždy nejvíc toužila po psovi. Rodiče mi nakonec moje přání splnili a do domácnosti 
    přibyla mopsice Adina. Bohužel, ačkoliv jsme koupili pejska s rodokmenem a na doporučení poradkyně chovu, 
    tak jsme přesto naletěli nekvalitním chovatelům a Adinka měla problém s chozením a páteří. 
    Bohužel se to nedalo léčit a fenku jsme museli vrátit. 

</p>
   
   
 <p>
    A tak do rodiny přišla Krystýnka, naše další mopsice, která s námi pár let spokojeně žila. 
    Bývala jsem však často nemocná a nikdo moc nevěděl proč.
    Až jednoho dne, když jsme pořídili k morčeti králíka, tak mě odvezli s astmatickým záchvatem do nemocnice, 
    kde se mimo jiné zjistilo, že trpím veškerými alergiemi, hlavně na zvířata. 
    Verdikt byl jasný a to, že všechna zvířata musela jít pryč. Nebudu lhát, nesla jsem to hodně těžce. 

</p>


<p>
    Po pár letech se alergie začaly lepšit a já to samozřejmě začala opět zkoušet, že bych chtěla nějaké to zvířátko. 
    Jelikož jsme měli zahradu, naskytla se možnost mít psa, pokud by byl venku. Doktor nakonec souhlasil a 
    po přesvědčování tatínka bylo jasno. Rozhodli jsme se pro pořízení dospělého psa, který už je zvyklý na pobyt venku,
    na zahradě měl domeček, zateplenou boudu a volný pohyb. 

</p>

    <img class="about__photo--left" src="/images/omne_photo_ray.jpeg" alt="About_Ray_photo">
    
<p>
    A tak přišel do naší rodiny Jamie, roční blue-merle borderák. Začátky byly celkem krušné, Jamie neměl socializaci, 
    byl agresivní na psy a celkově byl dost nevybitý. 
    Začali jsme ale chodit na cvičák a postupem času jsme začali skládat základní zkoušky z poslušnosti
    a věnovat se dalším psím sportům jako agility nebo flyball. 

</p>   

<p> 
    když jsme s Jamiem udělali opravdu velký pokrok, zlozvyky, které si vypěstoval do roku, v něm přeci jen přetrvávaly, 
    a to nám znemožňovalo pokračovat ve skládání vyšších zkoušek (např. reakce na střelbu apod.).

</p>

<p>
    Začala jsem se tedy rozhlížet po dalším přírůstku a tím se stal Ray, který byl ve všech směrech opravdu šikovný 
    a tak jsme se účastnili mnoha zkoušek a závodů, opět v několika psích odvětvích. Stal se i krycím psem a měli jsme několik vrhů štěňat.

</p>

<p>
    <img class="about__photo--right" src="/images/omne_photo_fox.jpeg" alt="About_Fox_photo">

    Když kluci zestárli, přišla škola a hodně cestování, potažmo život v zahraničí a psí život tak šel trochu do ústraní, 
    zatímco oni si užívali zaslouženého důchodu s mými rodiči a mladší sestrou. 
    Po mém návratu do Čech bohužel přišlo po pár letech loučení s oběma kluky, které jsem nesla velmi těžce. 

</p>

<p> 
    Vzhledem k tomu, že jsem se již usadila a neplánovala vycestovat někam na dlouho, začala jsem se opět rozhlížet po psím parťákovi. 
    Měla jsem vybrané tři vrhy, ideálně jsem chtěla hnědého kluka po sportovně vedených rodičích. 

</p>

<p>
    Jako první přišel na svět vrh, kde byl sable kluk s malým podílem bílé.<br>
    No, hned jak jsem ho viděla, tak jsem se samozřejmě zamilovala a bylo rozhodnuto, Fox bude naším novým parťákem.

</p>


<p>

<img class="about__photo--left" src="/images/omne_photo_artos.jpeg" alt="About_Artos_photo"> 

  Ale mělo to jeden háček, několik let jsem pokukovala po Jimovi (My Free Man van de Hartenhoeve od Saši Křivohlavové) 
  a pak se narodil vrh hnědáčků. S chovatelkou jsme si navíc lidsky sedly a i když už jsme měli vybraného Foxe, 
  stále jsme si psaly a sdělovaly novinky. No, líbili se mi všichni, nebudu lhát. A jednoho dne vidím v FB skupině, 
  že se jim zrušila rezervace na jedno štěně a z legrace píšu, že mi to dělá naschvál. A ona, že asi osud…=D, já jí na to píšu, 
  že se mi líbí ten jeden celohnědý a ona, že kdybych ho chtěla, tak mi ho dá.

</p>


<p>
 A šílená myšlenka dvou štěňat byla na místě (...jsou od sebe dva měsíce). Za pár týdnů jsme si jeli na Slovensko pro Artose.
 Od té doby je to jedna velká jízda=D. Zatím se věnujeme pasení, canicrossu, agility, občas poslušnosti a obranám, 
 rádi bychom zkusili i flyball a uvidíme, co budoucnost ještě přinese…

</p>

</section>